

# Gli aspetti politico-istituzionali

Nell'ottobre del '22 si ha la marcia su Roma, il Re affida a Mussolini il compito di formare il governo. Fino al '24, però, il governo di Mussolini è un governo di coalizione, in quanto non dispone della maggioranza in parlamento. Mussolini era sostenuto da molti liberali e cattolici in quanto rappresentava la soluzione per arginare il problema del comunismo. Con le elezioni del '24 Mussolini riuscirà a raggiungere la maggioranza in parlamento e con il biennio del '25-'26 inizierà a maturare la dittatura fascista grazie a provvedimenti quali le "leggi fascistissime". Nascono anche alcuni organismi che fanno da preludio ad una "fascistizzazione" dello Stato:
- il Gran Consiglio del fascismo, organismo di partito che diventerà poi organo di stato in quanto avrà il compito di scegliere i deputati del Parlamento;
- la Milizia Volontaria per la Sicurezza Nazionale che con il tempo diventerà una sorta di esercito;
- la legge Acerbo: chi prende il 25% dei voti, avrà il 50% dei seggi in parlamento.
È importante sottolineare come non si possa parlare di un totalitarismo pieno, in quanto la figura del Re rimane, anche se a livello governativo non ha potere. Difatti, sarà proprio il Re a far arrestare Mussolini il 25 luglio del 1943, dopo che quest’ultimo perde gran parte del consenso all’interno del suo stesso partito.

# Gli aspetti culturali

Tipico dei regimi totalitari è la <u>propaganda</u>, affidata ad un Ministero ad hoc che si occupava di censurare e dirigere la stampa e il cinema. Altro aspetto totalitario è l’educazione dei giovani, che da subito dovevano essere indottrinati verso il regime. In Italia vi erano i figli della lupa, i balilla, i guf, le avanguardiste, ecc… Tutti racchiusi nell’ONB (Opera Nazionale Balilla). 
Per quanto concerne la Chiesa, nel 1929 vengono sanciti i <u>Patti Lateranensi</u>, che risolvono la Questione Romana che andava avanti dal 1870, dopo la presa di Roma. Mussolini, anticlericale, fa questo come mossa propagandistica, in puro stile machiavelliano. 
I Patti Lateranensi constano di 3 documenti: un trattato diplomatico che istituisce lo Stato del Vaticano come stato autonomo, un concordato che stabilisce l'insegnamento della religione cattolica nelle scuole statali, gli effetti civili del matrimonio religioso e che venne rinnovato nel 1984 da Craxi.                            

# Gli aspetti economici

Circa l'economia, una parola chiave è l'<u>autarchia</u>: il paese non può permettersi di dipendere da altri e deve quindi essere autosufficiente. Altra parola chiave è il <u>dirigismo</u>: l'economia è diretta allo Stato. 

## Politica estera

Vi è un forte sentimento di opposizione alle cosiddette "potenze plutocratiche" (USA, GB, e Francia), artefici della "vittoria mutilata". Al netto della prima guerra mondiale, le colonie italiane erano Libia, Somalia ed Eritrea. In seguito alla sconfitta del 1896, l'Etiopia rimaneva ancora un obiettivo che Mussolini rimise nel suo mirino. Tra il 1935-36 Mussolini conquista l'Etiopia. Come conseguenza di questa occupazione, l'Italia viene sanzionata economicamente dalla Società delle Nazioni. A causa delle sanzioni riversate sull'Italia, quest'ultima si avvicina alla Germania e si forma l'Asse Roma-Berlino del 1936. Al fianco della Germania, l'Italia interverrà nella Guerra Civile Spagnola in aiuto a Francisco Franco che instaurerà un regime di stampo fascista. 
