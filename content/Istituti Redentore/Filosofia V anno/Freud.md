
Freud è il padre della psicanalisi, cioè un esponente della storia della PSICOLOGIA, uno dei più significativi. Ovviamente in questo corso ci interessano, di Freud, gli aspetti filosofici, in primis la scoperta dell’inconscio, la qual cosa ci permette di annoverare Freud tra i padri del pensiero contemporaneo.
Tuttavia l’occasione può essere opportuna per un excursus sulla psicologia e la sua storia.
La psicologia come scienza autonoma nasce nella seconda metà dell’Ottocento: siamo intorno al 1870, con la scuola di Lipsia e W.WUNDT.
Prima di questo spartiacque, le questioni legate alla personalità, all’interiorità, all’intelligenza, alle emozioni… erano trattate dalla filosofia (succeed per la psicologia quello che era successo per la fisica: fino al Seicento era una parte della filosofia, poi con Galileo, Newton… si emancipa dalla filosofia e diventa una scienza autonoma).
Dentro la storia della filosofia possiamo ricordare grandi nomi che si sono occupati dell’interiorità (=anima). Socrate sosteneva che l’essenza dell’uomo è la sua anima, cioè la sua personalità. Platone illustrava le dinamiche interiori attraverso il mito del carro alato (la ragione che deve equilibrare le forze arazionali e irrazionali). Aristotele articolava l’anima dal punto di vista biologico (anima vegetativa, sensitiva, razionale). In età moderna Cartesio fa ruotare tutto attorno al cogito (res cogitans=anima)…
Da quando si è offerta come scienza autonoma (in parte sperimentale) si sono avute diverse correnti. Ad inizio ‘900, per esempio, in clima fortemente influenzato dal positivismo, si sviluppa il COMPORTAMENTISMO (Watson) che studia unicamente come a certi stimoli corrispondano certe risposte (SàR): si tralasciano del tutto gli aspetti cognitivi.
Più avanti, negli anni ’60 si sviluppa il COGNITIVISMO (Neisser) attento principalmente agli aspetti cognitivi.
Oggi abbiamo spesso approcci di tipo COGNITIVO-COMPORTAMENTALE.
Parallelamente a questi approcci, fin dalla fine dell’800, grazie a Freud, si sviluppa la PSICOANALISI (oggi psicologia dinamica).

## La sessualità

Vi è in Freud un'attenzione alla sessualità che prima non c'era: essa ha un ruolo rilevante fin dall'infanzia. Già solo l'atto di mettersi il dito in bocca da bambini viene visto da Freud come un atto sessuale. La sessualità è funzionale allo sviluppo del bambino anche quando ingerisce latte materno dal seno. La sessualità non è dunque un qualcosa il cui unico fine è di procreare: prima che le premesse per fare ciò si verifichino, la sessualità è comunque presente nell'essere umano. Freud individua tree fasi della sessualità:
1. La fase orale: la sessualità si vive attraverso la bocca (ciucciare il pollice, il seno materno…);
2. La fase anale: la sessualità si vive attraverso l'ano (trattenere le feci sviluppa l'autonomia…);
3. La fase fallica: la sessualità si vive attraverso l'autoerotismo.

Legato alla sessualità è anche il complesso di Edipo (detto spesso di Elettra per le femmine): il bambino, in corrispondenza con la fase fallica, si lega quasi innamorandosi del genitore del sesso opposto, maturando al contempo un sentimento ambivalente (competitività e sicurezza) verso il genitore dello stesso sesso. 

## La scoperta dell'inconscio

Freud parte dallo studio delle **isterie**, una series di patologie che si riteneva riguardassero soprattutto le donne a causa dell'etimologia. Dal greco **ὑστέρα**= utero.
Le patologie erano per lo più fisiche (nevrosi, psicosi, paralisi, afasie…) ma non avevano una causa organica: sembrava non esserci un motivo per il quale si verificasse la patologia. 
Freud segue i corsi di *Charcot*, che **cura le isteriche attraverso l'ipnosi**. I casi erano due:
1. il sintomo sparisce,
2. il sintomo sparisce ma ritorna.
### Perché ciò avviene?
Freud ipotizza che in età infantile vi siano situazioni, fatti ed esperienze che il bambino non sa spiegare e metabolizzare: non sa ricondurre a schemi noti e dunque tende a rimuovere[^1] l'esperienza. Ne emerge quindi un'immagine della personalità che è quella dell'iceberg.
<table width=100%>
<tr>
	<td width=60%>  <img src="https://tesinadimaturita.wordpress.com/wp-content/uploads/2017/06/iceberg.jpg?w=395&h=344"><i>L'iceberg della personalità freudiano.</i></td>
	<td width=50%>La parte emersa è la mente conscia: noi siamo consapevoli che stiamo facendo quella determinata azione. La parte sommersa è la mente inconscia: noi non siamo consapevoli che stiamo facendo quella determinata azione. Il metodo freudiano è un metodo induttivo: dalle osservazioni (lo studio delle isterie) trovo la regola (la nostra personalità <i>potrebbe</i> essere strutturata in questo modo)

  </td>
</tr>
</table>

La rimozione però non è una cancellazione totale: l'elemento rimosso permane all'interno dell'inconscio e, a distanza di anni, può ripresentarsi, anche se non direttamente: c'è infatti un meccanismo psichico di protezione che si chiama *censura*, che impedisce il ritorno dell'elemento traumatico rimosso.
La pressione psichica ai confini con la coscienza innesca il sintomo isterico.

![[Pasted image 20250204145253.png]]

[^1]: Opera intrapsichica attraverso la quale un *item* viene spostato dalla coscienza verso un'area della mente di cui non siamo consapevoli. 

