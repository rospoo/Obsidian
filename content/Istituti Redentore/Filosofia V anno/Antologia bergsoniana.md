


## Introduzione alla metafisica (1903)

Il ***continuo divenire*** di Bergson è diverso da quello Manzoniano provvidenzialistico o meccanicistico-deterministico dei positivisti. E' un qualcosa di intrinseco: **la natura stessa fa scaturire** dal suo grembo <u>il divenire, la produzione di nuove forme</u>. La tesi **gnoseologica** (della conoscenza) bergsoniana riguarda l'**intuizione**. L'intuizione ci permette di comprendere la realtà, che è un flusso continuo. Quanto più riusciamo ad aggrapparci a questo flusso, attraverso l'intuizione, più riusciamo a comprenderlo. Insieme all'intuizione, vi è anche l'intelligenza. L'intelligenza ci permette di analizzare la realtà nei suoi veri caratteri, ma al contempo la snatura. 

*Prendiamo ancora un personaggio di romanzo, di cui mi vengono raccontate le avventure. Il romanziere potrà moltiplicare i tratti del suo carattere, far parlare e agire il suo eroe quanto vorrà: tutto ciò non equivarrà al sentimento semplice e indivisibile che proverei se, per un istante, coincidessi con il personaggio medesimo. Allora azioni, gesti e parole mi sembrerebbero fluire naturalmente, come dalla loro fonte. Non si tratterebbe più di accidenti che s’aggiungono via via all’idea che mi facevo del personaggio, arricchendolo sempre più senza mai arrivare a completarlo: il personaggio mi sarebbe dato d’un sol tratto nella sua totalità.*

L'**intuizione** è un **immedesimarsi** all'interno delle cose, o come nel caso appena descritto **in un personaggio**. 
L'**intelligenza** è un fare una **descrizione più dettagliata e analitica** del personaggio, <u>senza immedesimarsi</u>.

*Tutte le fotografie di una città, prese da tutti i punti di vista possibili, per quanto si completino indefinitamente le une con le altre, non varranno mai quell’esemplare in rilievo che è la città in cui si va a passeggio.*

L'**intuizione** è il **visitare veramente un luogo**, immedesimandosi personalmente nei luoghi, provando emozioni interne.
L'**intelligenza** è il **conoscere analiticamente e dettagliatamente un luogo**, senza mai averlo visitato.

*Tutte le traduzioni di un poema in tutte le lingue possibili, per quante sfumature aggiungano alle sfumature e, correggendosi a vicenda con una specie di ritocco reciproco diano un’immagine sempre più fedele del poema che traducono, non renderanno mai il senso interiore dell’originale…*

L'**intuizione** è il **conoscere un testo nella lingua originale** nel quale è stato scritto, conoscendone veramente tutte le sfumature emotive.
L'**intelligenza** è il **leggere un testo in lingua tradotta**, conoscendo i concetti che l'autore vuole esprimere ma senza conoscerne le sfumature più intime.

*Intuizione chiamiamo qui la simpatia per cui ci si trasporta all’interno di un oggetto, in modo da coincidere con ciò che esso ha di unico e, conseguentemente, di inesprimibile. L’analisi, al contrario, è l’operazione che riporta l’oggetto a elementi già conosciuti, vale a dire comuni a questo oggetto e ad altri.*

L'intuizione è particolare, l'intelligenza è generale

| Intuizione           | Intelligenza          |
| -------------------- | --------------------- |
| Spontanea            | Analitica             |
| Particolare          | Generale              |
| Soggettiva           | Oggettiva             |
| Esperienza personale | Esperienza universale |
| Funzione teoretica   | Funzione pratica      |

## L'evoluzione creatrice (1907)

*"Il nostro spirito, che cerca punti d'appoggio solidi, ha come principale funzione, nel corso ordinario della vita, di rappresentarsi statuses e cose. Esso prende, di quando in quando, vedute quasi istantanee sulla mobilità indivisa del reale. E ottiene, così, sensazioni e idee, sostituendo al continuo il discontinuo, alla mobilità la stabilità, alla tendenza in via di mutamento i punti fissi che segnano una direzione del mutamento e della tendenza"*

Il continuo fluire della realtà è analizzato a fotogrammi dall'intelligenza, ma così facendo il **fluire viene interrotto**. <u>Si sostituisce al continuo della realtà il discontinuo delle immagini. </u>

*"Questa sostituzione è necessaria al senso comune, al linguaggio, alla vita pratica e perfino, in una certa misura che cercheremo di determinare, alla scienza positiva."*

La scienza e la sua conseguente <u>necessità pratica</u> si serve dell'**intelligenza**, ma…

*"…con ciò essa si lascia sfuggire ciò che, del reale, è l'essenza medesima."*

*"Ma dall'impossibiltà in cui ci troviamo di ricostruire la realtà vivente con concetti rigidi e già fatti non segue che non possiamo coglierla in qualche altra maniera"*

Si ha bisogno dunque di un <u>nuovo strumento conoscitivo</u> che arrivi dove l'intelligenza non può arrivare.

*"Per questo occorre che si faccia violenza, e inverta il senso dell'operare con cui pensa di solito, e rovesci o, piuttosto, rifonda senza tregua le sue categorie".* 

<u>Attraverso gli esempi</u>, si può spiegare un'altra via oltre a quella dell'intelligenza: quella dell'**intuizione**.  

*"Esso metterà capo, così, a concetti fluidi, capaci di seguire la realtà in tutte le sue pieghe e di adottare il movimento stesso della vita interna delle cose"*

Con l'intuizione, possiamo **connetterci più accuratamente all'essenza della realtà**. 

*"La coscienza, nell'uomo, è soprattutto intelligenza. E avrebbe potuto, anzi avrebbe dovuto, pare, essere anche intuizione. Intuizione e intelligenza rappresentano due direzioni opposte dell'attività cosciente: l'intuizione procede nel senso stesso della vita, l'intelligenza marcia in senso opposto, e si trova quindi, del tutto naturalmente, regolata sul movimento della materia. Un'umanità completa e perfetta sarebbe quella in cui queste due forme dell'attività cosciente raggiungessero il loro pieno sviluppo"*

<u>Intelligenza ed intuizione</u> sono complementari: **per avere una completa conoscenza del reale si devono usare ambe due.**

*"L'intuizione tuttavia c'è sempre, ma è vaga, e soprattutto discontinua. È una lampada quasi spenta, che solo di tanto in tanto si riaccende, appena per qualche istante. Essa si ravviva, in sostanza, là dove è in gioco un interesse vitale. Sulla nostra personalità, sulla nostra libertà, sul posto che occupiamo nell'insieme della natura, sulla nostra origine e force anche sul nostro destino, essa proietta una luce debole e vacillante, ma che tuttavia riesce a rompere l'oscurità della notte in cui ci lascia l'intelligenza. Di queste intuizioni fuggevoli, capaci di illuminare il loro oggetto solo a lunghi intervalli, la filosofia deve impadronirsi…"*

## Il tempo

<u>La filosofia di Bergson</u>, sia la metafisica che la gnoseologia,<u> può essere esemplificata</u> attraverso l'analisi che egli fa del **tempo**. 
Il fluire continuo della realtà può essere misurato in due modi: <u>il tempo della scienza e il tempo della vita. </u>

![Il tempo in Bergson](https://i.imgur.com/PQhYFnQ.png)

*Ça va sans dire* che il **tempo della scienza** fa riferimento all'**intelligenza** mentre il **tempo della vita** fa riferimento all'**intuizione.**

## Le due fonti della morale e della religione (1932)

Questo modo di comprendere la gnoseologia si declina naturalmente anche nella morale e nella religione. 

![Le due fonti della morale e della religione (1932)](https://i.imgur.com/XTt0NI0.png)






