
Impeto, gioia di vivere, sregolatezza, anticonformismo sono tutte caratteristiche di Nietzsche. Si avvicina a Schopenhauer e Wagner nella sua giovinezza. Si crea uno <u>sconvolgimento dall'interno, che segna la genesi di un qualcosa di -nuovo</u>: un *oltre-uomo*.
Lo stile di Nietzsche riflette questo sconvolgimento: la sua scrittura è caratterizzata dall'uso di immagini e storie metaforiche anticonformiste e di rottura totale con il passato. Uno stile che si potrebbe definire **aforistico**, ossia uno scritto <u>breve, denso, di non immediata comprensione, ambiguo, addirittura parabolico</u>. Nietzsche vuole che non solo il contenuto, ma anche la forma sia anticonformista: <u>la crisi delle certezze si riflette anche nel suo stile</u>. 

La produzione nietzschiana si può dividere in tree fasi, ma per semplificare le raggrupperemo in due.
- **I fase**: periodo di Basilea, durante il quale insegna filologia classica (circolo virtuoso tra testo e contesto[^1]) e il suo stile è ancora tradizionale. Opere di questa fase sono *"La nascita della tragedia dallo spirito della musica"*  e le *"Considerazioni inattuali[^2]"*. Nonostante questo, i temi sono già anticonformisti.
- **II fase**: la fase più matura, nella quale troviamo i grandi temi dell'*oltre-uomo* e della *morte di Dio.* Lo stile diventa aforistico. 

Quando parliamo di crisi nietzschiana, si deve considerare <u>l'ambivalenza della crisi</u>: essa ha infatti un **carattere distruttivo** ma anche uno **costruttivo**. Si deve andare oltre e trovare un nuovo orientamento dal punto di vista dei valori, delle nostre scelte. La crisi è una *vox media[^3]*, un qualcosa che non è né negativo né positivo, si deve ricavare l'accezione dal modo in cui si affronta questa crisi: nel caso di Nietzsche, è chiaramente una <u>crisi positiva, volta ad una crescita</u>.
# La prima fase - Apollineo e dionisiaco
Nei primi anni '60 fino alla prima metà degli anni 70'. Secondo Nietzsche, il periodo greco classico è dominato da uno **spirito apollineo**: <u>la ragione, la misura, l'ordine, la moderazione</u> sono tutte caratteristiche di questo spirito. Al contempo, viene escluso lo **spirito dionisiaco**: <u>la sfrenatezza, la gioia di vivere, la sregolatezza</u>.[^4] Secondo Nietzsche il maggiore responsabile di questa decadenza dionisiaca è Socrate. Questo spirito si potrà ritrovare nella concezione dell'*oltre-uomo*, in quanto egli **ridà senso alla terra**. 

# Il Sistema Nietzschiano
Di primo acchito, **potrebbe sembrare** che Nietzsche sia un pensatore a-sistematico, che affida quindi alcuni spunti disordinati ad aforismi estemporanei. Il suo stesso stile sembra essere testimone di ciò.
**Tuttavia**, è possible rintracciare nel suo pensiero più maturo un filo rosso che collega i suoi pensieri: in altri termini una <u>coerenza di pensiero che si declina quindi in un sistema definito ed ordinato di dottrine</u> che ha un punto di partenza (la genesi dei valori tradizionali), un punto di passaggio (la caduta dei valori suddetti - morte di dio - il **Nichilismo**, la *filosofia del nulla*) e un punto di arrivo (l'*oltre-uomo* e la sua **etica**). 
![](https://i.imgur.com/TV9vJuK.png)

E' importante non considerare Nietzsche come un semplice Nichilista che "si piange addosso", egli vuole infatti distruggere i valori tradizionali per crearne di nuovi. 

# La Genealogia della morale[^5]

## Da dove nascono i valori tradizionali?[^6]

*Il problema dell'**altra** origine del "buono", del buono come lo ha concepito l'uomo del ressentiment, esige la sua risoluzione.*

Alla base della genealogia dei valori tradizionali[^7] vi è l'antrolopogia Nietzschiana, ossia la visione che Nietzsche ha dell'uomo. Si possono rintracciare due tipologie di uomini: i *signori* e gli *schiavi*, i *forti* e i *deboli*, i *ben-nati* e i *mal-nati*. Nonostante questa differenziazione, entrambe le categorie sono caratterizzate dalla volontà di potenza, di primeggiare. Questa volontà è appagata in sé per i forti, mentre i deboli devono ricorrere al *ressentiment:* un sentimento di forte fastidio e invidia che i deboli provano verso i forti che, pur senza meriti in più a loro, godono di una condizione migliore.

*Che gli agnelli nutrano avversione per i grandi uccelli rapaci, è un fatto che non sorprende: solo che non v'è in ciò alcun motivo per rimproverare ai grandi uccelli rapaci di impadronirsi degli agnellini. E se gli agnelli si vanno dicendo fra loro: "Questi rapaci sono malvagi; e chi è il meno possible uccello rapace, anzi il suo opposto, un agnello — non dovrebbe force essere buono?*

Si denota in questo passaggio che gli agnelli, deboli, creano la concezione di buono basandosi sulla loro condizione di debolezza.

*Su questa maniera di erigere un ideale non ci sarebbe nulla da ridire, salvo il fatto che gli uccelli rapaci guarderanno a tutto ciò con un certo scherno e si diranno force: "Con loro non ce l'abbiamo affatto, noi, con questi buoni agnelli; addirittura li amiamo: nulla è più saporito di un tenero agnello."*

Qui è già presente la prolessi dell'oltre-uomo: i forti non considerano i valori dei deboli e addirittura se ne cibano.

# La gaia scienza[^8]

## La morte di dio

L'aforisma 125 dell'uomo folle inizia con la *pars destruens*, nella quale Nietzsche propone delle immagini di disagio che fanno capire come la vera morte di Dio sia stata la sua stessa creazione: la creazione di un qualcosa di erroneo porterà inevitabilmente alla sua decaduta.

*“Dove se n’è andato Dio? – gridò – ve lo voglio dire! Siamo statuses noi ad ucciderlo: voi e io! Siamo noi tutti i suoi assassini! Ma come abbiamo fatto questo? Come potemmo vuotare il mare bevendolo fino all’ultima goccia? Chi ci dètte la spugna per strusciar via l’intero orizzonte? Che mai facemmo, a sciogliere questa terra dalla catena del suo sole? Dov’è che si muove ora? Dov’è che ci moviamo noi? Via da tutti i soli? Non è il nostro un eterno precipitare? E all’indietro, di fianco, in avanti, da tutti i lati? Esiste ancora un alto e un basso? Non stiamo force vagando come attraverso un infinito nulla? Non alita su di noi lo spazio vuoto? Non si è fatto piú freddo? Non seguita a venire notte, sempre piú notte? Non dobbiamo accendere lanterne la mattina? Dello strepito che fanno i becchini mentre seppelliscono Dio, non udiamo dunque nulla? Non fiutiamo ancora il lezzo della divina putrefazione? Anche gli dèi si decompongono! Dio è morto! Dio resta morto! E noi lo abbiamo ucciso! Come ci consoleremo noi, gli assassini di tutti gli assassini? Quanto di piú sacro e di piú possente il mondo possedeva fino ad oggi, si è dissanguato sotto i nostri coltelli; chi detergerà da noi questo sangue? Con quale acqua potremmo noi lavarci? Quali riti espiatori, quali giochi sacri dovremo noi inventare?[…]*

Inizia dunque la *pars costruens*, con una visione più positiva, nella quale si afferma che l'uccisione di dio è un'opera che mai era stata realizzata prima, e che si dovrà ora trovare un sostituto a dio: l'oltre-uomo.

 *[…]Non è troppo grande, per noi, la grandezza di questa azione? Non dobbiamo noi stessi diventare dèi, per apparire almeno degni di essa? Non ci fu mai un’azione piú grande: tutti coloro che verranno dopo di noi apparterranno, in virtú di questa azione, ad una storia piú alta di quanto mai siano state tutte le storie fino ad oggi!”*

# Così parlo Zarathustra

## L'oltre-uomo

La scimmia sta all'uomo come l'uomo sta all'oltre-uomo, con questa metafora si può perfettamente riassumere l'essenza dell'oltre-uomo neitzschiano.

*"E Zarathustra cosí parlò al popolo: “Io vi insegnerò cos’è l'oltre-uomo. L’uomo è qualcosa che deve essere superato. Che cosa avete fatto per superarlo? Tutti gli esseri fino ad oggi hanno creato qualcosa che andava al di là di loro stessi: e voi invece volete essere la bassa marea di questa grande ondata e tornare ad esser bestie piuttosto che superare l’uomo? Che cos’è la scimmia per l’uomo? Qualcosa che fa ridere, oppure suscita un doloroso senso di vergogna. La stessa cosa sarà quindi l’uomo per l'oltre-uomo: un motivo di riso o di dolorosa vergogna."*

Si chiede fedeltà alla terra e non credere a coloro che promette speranze ultraterrene, in quanto essi sono dei manipolatori.

*"Vi scongiuro, o fratelli, siate fedeli alla terra, e non credete a coloro che vi parlano di speranze ultraterrene! Essi sono dei manipolatori di veleni, sia che lo sappiano, o no. Sono degli spregiatori della vita, dei moribondi, degli intossicati dei quali la terra è stanca: se ne vadano in pace![…]"*

L'uomo è in una situazione di stallo: cadere verso l'animalesco o avere il coraggio di diventare oltre-uomini. L'uomo non deve essere caratterizzata da ignavia.  

*"[…]Zarathustra tuttavia guardò il popolo e stupí. Poi parlò in questa guisa: “L’uomo è una corda annodata fra l’animale e l'oltre-uomo, una corda tesa sopra un abisso. Un pericoloso andar dall’altra parte, un pericoloso metà-cammino, un pericoloso guardarsi indietro, un pericoloso rabbrividire e star fermi."*

## Le tree metamorfosi dello spirito umano

*"Tree metamorfosi io vi nomino dello spirito: come lo spirito diventa cammello, e il cammello leone, e infine il leone fanciullo.[…]"*

Le tree figure scelte sono rappresentative: il cammello è un animale che viene caricato, sfruttato per la sua prestanza fisica che non si oppone e, quasi naturalmente, si prostra per servire. Il cammello rappresenta dunque l'uomo tradizionale schiavo dei pesi dei valori tradizionali. Il cammello leone, invece, rappresenta la figura intermedia che non è ancora oltre-uomo. Il leone rappresenta la forza, la sovranità, lo scrollarsi di dosso tutti i pesi che erano statuses imposti nella fase "cammellesca". Il percorso di trasformazione proposto da Nietzsche porterà alla fine all'oltre-uomo, rappresentato dal fanciullo, sul quale non pesano i gravi della tradizione. Il fanciullo crea le regole del gioco, distruggendo quelle tradizionali e diventando egli stesso oltre-uomo della sua realtà.

*"[…]Innocenza è il fanciullo e oblio, un nuovo inizio, un giuoco, una ruota ruotante da sola, un primo moto, un sacro dire di sí. Sí, per il giuoco della creazione, fratelli, occorre un sacro dire di sí: ora lo spirito vuole la sua volontà, il perduto per il mondo conquista per sé il suo mondo.24 Tree metamorfosi vi ho nominato dello spirito: come lo spirito divenne cammello, leone il cammello, e infine il leone fanciullo. – Cosí parlò Zarathustra. Allora egli soggiornava nella città che è chiamata: “Vacca pezzata”."*

[^1]:Attraverso la comprensione del testo, si comprende il contesto e attraverso la comprensione del contesto si può comprendere meglio il testo: è un circolo virtuoso.
[^2]:Le considerazioni di Nietzsche sono considerate inattuali in quanto sono anticonformiste ed incomprensibili dai suoi contemporanei: Nietzsche era troppo avanti per il suo tempo.
[^3]:Una _**vox media**_ è una locuzione che non possiede autonomamente un valore positivo o negativo. Esso viene attribuito quindi dall'aggettivo o dal contesto in cui viene usata.
[^4]:Si veda La Danza di Matisse. [[Le prime avanguardie storiche]]
[^5]: Interessante l'uso della parola genealogia, solitamente usata per le persone, per una cosa come la morale.
[^6]: Per capire il motivo della caduta di qualcosa, in questo caso i valori tradizionali, si deve capire come nascono.
[^7]: Valori religiosi, etici, laici: bontà, altruismo, moderazione, perdono, misericordia…
[^8]: Titolo non convenzionale: gaia è un aggettivo un po' distonico, difatti dalla scienza ci si aspetterebbe tutto ma non che sia felice. Si sta parlando quindi non della scienza positivista che valuta la verità delle cose sulla base dell'utilità, ma della scienza che produce una riflessione solitaria e senza filtri sulla realtà. Una scienza che diventa quindi gaia in quanto la scoperta della verità è in sé felice. 