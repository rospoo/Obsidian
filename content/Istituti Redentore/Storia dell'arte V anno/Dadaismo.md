Siamo a Zurigo, Svizzera. Nel bel mezzo della prima guerra mondiale (1916), un gruppo di artisti provenienti da tuta Europa si rifugia per sfuggire alla guerra e non svolgere il servizio militare. Questo gruppo fonda un locale da cabarets dal nome "Cabaret Voltaire" che diventa il punto di riferimento del dadaismo. Dadaismo vuol dire tutto e niente: può sia non avere senso rifacendosi ai versi dei bambini che si approcciano al mondo. In tedesco, però, "da" vuol dire "questo". Di per sé, dadaismo non ha significato ed è proprio questo il senso che si vuole dare al determine. Tutto quello che è esistito fino a quel memento non ha avuto senso, in quanto ha portato al più terribile dei conflitti: la Prima Guerra Mondiale. I dadaisti affermano che tutti i valori considerati essenziali fino a quel memento in realtà non lo sono. Quindi, il vero senso sta nell'assenza di senso: si devono rompere le convenzioni, essere provocatori. 
L'opera "Fontaine" di Marcel Duchamp è spartiacque di questo movimento, in quanto anche dopo lo scioglimento del Cabaret Voltaire continuerà a permeare il sentimento artistico di tutta Europa.

Hans Arp descrive così la nascita del dadaismo: "_Dichiaro che Tristan Tzara trovò la parola (dada) l’8 febbraio 1916 alle sei di sera. Ero presente con i miei dodici figli quando Tzara pronunciò per la prima volta questa parola, che destò in noi un legittimo entusiasmo. Ciò accadeva al Café de la Terrasse di Zurigo, mentre portavo una brioche alla narice sinistra_".

Noi siamo abituati ad un'arte che è imitazione della realtà, i dadaisti invece dicono che la vera arte deve essere originale, avere dunque la stessa dignità di un qualunque oggetto che non rappresenta altro che sé stesso: una foglia, un albero, o altri elementi naturali non rappresentano altro che loro stessi, e la stessa cosa la deve fare l'arte: essa non deve imitare ma deve essere, vivere della stessa casualità di un elemento naturale. 
I dadaisti inventano anche il fotomontaggio, evolvendosi dai papiers collés e i collages di Picasso e Braques. In particolare Raoul Hausmann prende parti di oggetti e li unisce, creando un'opera *ex novo* usando lo stesso principio dei collages. 

# Marcel Duchamp

| Marcel Duchamp, *Nudo che scende le scale*, 1912 |                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| ------------------------------------------------ | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| ![[Pasted image 20250208001206.png\|300]]        | Francese, trasferitosi a New York otterrà maggior successo. Prima del suo periodo dadaista, esce già dai canoni classici mettendo insieme cubismo e futurismo, rappresentando, per esempio, il Nudo che scende le scale del 1912. Con i cosiddetti ready made, Duchamp rivoluziona il mondo dell'arte. Si elevano ad arte degli oggetti di uso comune come sgabelli, ruote di biciclette. Ma come?<br>- La decontestualizzazione e ricontestualizzazione: si toglie l'oggetto dal suo ambito comune e viene messo in un nuovo spazio dedicato all'arte;<br>- L'artista deve inserire un titolo: la pala da neve, ad esempio, viene intitolata In advance of the broken arm;<br>- Firma: l'opera deve essere firmata.<br>L'artista non è più colui che fa l'opera, ma colui che la sceglie. |


## Fontaine 

L'urinatoio di Duchamp viene decontestualizzato e ricontestualizzato come vogliono i canoni dadaisti, oltre a questo si aggiunge il capovolgimento di verso dell'oggetto sottosopra. 
L'opera, però, non verrà mai esposta in quanto rifiutata da una galleria d'arte new yorkese cui Duchamp si era rivolto. Viene però fotografato e pubblicato su una rivista d'arte: l'originale andrà poi perso e verranno realizzate 8 copie negli anni '60. 
Altra opera iconica di Duchamp è la Gioconda con i baffi e il pizzetto e la scritta L.H.O.O.Q. che dà titolo all'opera. Il titolo, che significa *elle a chaud au cul*, vuole sbeffeggiare il modo in cui la Gioconda è usata ed abusata nella cultura popolare che l'ha resa un fenomeno pop e facendone perdere la sua dignità artistica. La Gioconda è stata quindi dissacrata non da Duchamp che la rappresenta con i baffi, ma dalle persone che l'hanno sradicata dal suo significato artistico. 

![[Pasted image 20250206211055.jpg]]

**a.** _Ruota di bicicletta_, terza copia del 1951 da un originale perduto del 1913. Ruota di bicicletta e sgabello, 128,3×42×63,8 cm. New York, Museum of Modern Art.
**b.** _In Advance of the Broken Arm_ (_In anticipo per il braccio rotto_), quarta copia del 1964 da un originale perduto del 1915. Pala da neve in legno e ferro galvanizzato, altezza 132 cm. New York, Museum of Modern Art.
**c.** _Con rumore segreto_, 1916. Spago, lastre e viti di ottone, altezza 12,9 cm. Philadelphia, Museum of Art.
**d.** _Fontana_, copia del 1964 da un originale perduto del 1917. Orinatoio in porcellana, altezza 61 cm. Londra, Tate Modern.
**e.** _L.H.O.O.Q_., 1919. Riproduzione della _Gioconda_ e inchiostro, 19,7×12,4 cm. New York, Collezione privata.

# Man Ray

## Le violon d'Ingres

| Man Ray, *Le violon d'Ingres*, 1924                                                                                                                                        |                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                      |
| -------------------------------------------------------------------------------------------------------------------------------------------------------------------------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| ![[Pasted image 20250206210808.jpg\|Man Ray, Le violon d'Ingres, 1924]]![[Pasted image 20250206210804.jpg\|Jean Auguste Dominique Ingres, La bagnante di Valpinçon, 1808]] | L’opera _Le violon d’Ingres_ rappresenta un’innovativa sperimentazione fotografica di Man Ray, che amplia le possibilità espressive del mezzo attraverso la manipolazione dell’immagine. Il titolo riprende un’espressione francese che indica un hobby, ispirandosi al pittore Jean-Auguste-Dominique Ingres, il cui passatempo era suonare il violino.<br><br>La fotografia ritrae di schiena la modella e cantante Alice Prin, nota come Kiki de Montparnasse, con un chiaro riferimento alla _Bagnante di Valpinçon_, dipinta da Ingres nel 1808. In fase di stampa, Man Ray utilizza la rayografia per aggiungere sul corpo della donna due _effe_, tipiche delle aperture armoniche degli strumenti ad arco, trasformando simbolicamente il suo nudo in un violino.<br><br>Questo intervento non è solo un gioco visivo ma anche un’affermazione concettuale: così come il violino era l’hobby di Ingres, Kiki diventa – in chiave più audace e provocatoria – il passatempo di Man Ray. L’opera destabilizza la percezione della realtà, dimostrando che la fotografia non è più solo un mezzo di documentazione, ma uno strumento artistico capace di ironia e sovversione. In pieno spirito dadaista, l’immagine sfida le convenzioni, mescolando arte, desiderio e sperimentazione visiva. |
