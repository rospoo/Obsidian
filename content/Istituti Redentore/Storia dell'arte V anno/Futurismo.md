Il futurismo non è specificamente un movimento artistico, bensì <u>un movimento culturale che si declina anche nella sua impostazione artistica</u>. Nel futurismo troviamo una declinazione letteraria, ma soprattutto politica, che secondo alcuni ispira le idee fasciste e naziste. Fondatore di questo movimento è **Filippo Tommaso Marinetti** che pubblica nel **1909** sul giornale *"le figaro"* <u>il manifesto del Futurismo.</u> Molti movimenti artistici si basano su questi manifesti, ossia un'**enunciazione dei temi portanti del movimento**. Per dare al futurismo un respiro europeo, Marinetti pubblica su un giornale parigino, centro della cultura europea. Cronologicamente, ci sovrapponiamo al cubismo. <u>Con Boccioni si avrà addirittura un travaso cubista all'interno del futurismo</u>: una sorta di osmosi tra i vari movimenti. 
Per parlare del futurismo si deve partire dal **concetto di forza, di coraggio, di ardimento e di spinta alla battaglia, di forza vitase e dell'audacia dell'essere umano, la sua voglia di combattere**. Difatti, i futuristi sono fortemente *interventisti*. La *guerra* viene vista *come l'igiene del mondo*. Oltre a questo, come suggerisce il termine,<u> i futuristi guardano all'avvenire attraverso la tecnologia,</u> più nello specifico alla macchina che viene usata come metafora del progresso e della bellezza assoluta. L'auto da corsa incarna tutto questo. 
## Il manifesto di Marinetti
Marinetti stesso racconta che scrisse il manifesto insieme a dei suoi amici, che contiene 11 punti. 
_1. Noi vogliamo cantare l'amor del pericolo, l'abitudine all'energia e alla temerità. 2. Il coraggio, l'audacia, la ribellione, saranno elementi essenziali della nostra poesia. 3. La letteratura esaltò fino ad oggi l'immobilità pensosa, l'estasi e il sonno. Noi vogliamo esaltare il movimento aggressivo, l'insonnia febbrile, il passo di corsa, il salto mortale, lo schiaffo ed il pugno. 4. Noi affermiamo che la magnificenza del mondo si è arricchita di una bellezza nuova: la bellezza della velocità. Un automobile da corsa, col suo cofano adorno di grossi tubi simili a serpenti dall'alito esplosivo... un automobile ruggente, che sembra correre sulla mitraglia, è più bello della Vittoria di Samotracia. 5. Noi vogliamo inneggiare all'uomo che tiene il volante, la cui asta ideale attraversa la Terra, lanciata a corsa, essa pure, sul circuito della sua orbita. 6. Bisogna che il poeta si prodighi, con ardore, sfarzo e munificenza, per aumentare l'entusiastico fervore degli elementi primordiali. 7. Non v'è più bellezza, se non nella lotta. Nessuna opera che non abbia un carattere aggressivo può essere un capolavoro. La poesia deve essere concepita come un violento assalto contro le forze ignote, per indurle a prostrarsi davanti all'uomo. 8. Noi siamo sul promontorio estremo dei secoli!... Perché dovremmo guardarci alle spalle, se vogliamo sfondare le misteriose porte dell'Impossibile? Il Tempo e lo Spazio morirono ieri. Noi viviamo già nell'assoluto, poiché abbiamo già creata l'eterna velocità onnipresente. 9. Noi vogliamo glorificare la guerra - sola igiene del mondo - il militarismo, il patriottismo, il gesto distruttore dei libertari, le belle idee per cui si muore e il disprezzo della donna. 10. Noi vogliamo distruggere i musei, le biblioteche, le accademie di ogni specie, e combattere contro il moralismo, il femminismo e contro ogni viltà opportunistica o utilitaria. 11. Noi canteremo le grandi folle agitate dal lavoro, dal piacere o dalla sommossa; canteremo le maree multicolori e polifoniche delle rivoluzioni nelle capitali moderne; canteremo il vibrante fervore notturno degli arsenali e dei cantieri incendiati da violente lune elettriche; le stazioni ingorde, divoratrici di serpi che fumano le officine appese alle nuvole pei contorti fili dei loro fumi; i ponti simili a ginnasti giganti che scavalcano i fiumi, balenanti al sole con un luccichio di coltelli; i piroscafi avventurosi che fiutano l'orizzonte, le locomotive dall'ampio petto che scalpitano sulle rotaie, come enormi cavalli d'acciaio imbrigliati di tubi, e il volo scivolante degli aeroplani, la cui elica garrisce al vento come una bandiera e sembra applaudire come una folla entusiasta_.
Questi manifesti si declinano anche nelle varie discipline, nel 1910 avremo anche il manifesto dei pittori futuristi, e tanti altri...
Il principale pittore futurista è...
# Umberto Boccioni

Egli in realtà <u>nasce divisionista</u>, essendo allievo di Giacomo Balla che diventerà poi esso stesso futurista. **Il maestro che insegna all'allievo e ne diventa poi esso stesso un allievo.** 
## La città che sale
<table width=100%>
<tr>
	<td width=60%>  <img src="https://upload.wikimedia.org/wikipedia/commons/thumb/4/44/Immagine-Umberto_boccioni_la_citt%C3%A0_che_sale.jpg/1200px-Immagine-Umberto_boccioni_la_citt%C3%A0_che_sale.jpg">Boccioni, La Città che Sale, 1910-11, Olio su tela, 199x301cm <br>
	<br>
	I cavalli si muovono, gli uomini anche, e così facendo lasciano un segno del loro passaggio. <u>Boccioni lascia anche alcuni indizi della città moderna</u>: il tram, segno della mobilità urbana moderna che rivoluziona il modo in cui ci si sposta all'interno delle città, il ponteggio, che rispetto alle figure umane è imponente, segno della grandezza raggiunta dal progresso, e le ciminiere, segno delle fabbriche che si sposano e innestano nelle città. 
</td>
	<td width=50%>La scena descritta da Boccioni è quella di un cantiere particolarmente caotico. L'idea che si vuole dare è quella di un <u>continuo movimento</u>, si vede la scia che il movimento degli arti dei cavalli lascia dietro di sé. Per i futuristi, <u>il cantiere rappresenta il progresso,</u> il sorgere del nuovo in opposizione al vecchio che viene gettato nel baratro del dimenticatoio della mente umana. <u>L'osservatore viene immerso nel vortice dinamico</u> suggerito dal vorticare del colore. 

  </td>
</tr>
</table>

