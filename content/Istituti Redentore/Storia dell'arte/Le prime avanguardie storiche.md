Le _avanguardie_ sono quei movimenti artistici che durano relativamente poco (**_Fauves_** dalla durata di due anni) e che sono caratterizzati da una uscita in avanscoperta verso <u>nuovi territori artistici</u>, prima inesplorati. Grazie alle loro qualità artistiche sono in grado di comprendere aspetti del reale che le persone comuni non riescono a cogliere. Agli inizi del 1905, a Parigi, nasce l’avanguardia delle **Bestie**, dal francese *Fauves*. Grande rappresentante di questa avanguardia è Henri Matisse. 

<table width=100%>
<tr>
	<td width=65%>  <img src="https://ildiscorsosullartehome.wordpress.com/wp-content/uploads/2020/03/donna_con_cappello_henri_matisse_il_discorso_sull_arte.jpg?w=752">Donna con cappello, 1905, olio su tela, 80x60 cm</td>
	<td width=50%>Come si può notare, oltre ai colori accesi, vi è una chiara <u>incoerenza tra il reale e la rappresentazione del dipinto</u>: si parla di <font color="#8064a2">antinaturalismo</font>. 
Chiamati anche artisti del colore, perchè il colore fa tutto. Colori <u>sgargianti</u>, accesi. Colori che puntano ai massimi gradi di saturazione. In termine corretto, <u>massima saturazione</u>. A differenza di quanto avveniva nel Rinascimento, dove l'intento dell'artista era l'imitazione dell'ideale e del canone perfetto, qui accade l'opposto. Non siamo nell'astrazione completa: c'è un <u>chiaro riferimento a un elemento naturale</u>, come una donna vestita in un certo modo. Tuttavia,<u> il modo in cui è rappresentata non riflette il reale</u>: non si cerca la coerenza con la realtà.
  </td>
</tr>
</table>

L’imitazione diventa più una fonte di ispirazione che una riproduzione fedele del vero. Il colore utilizzato dal pittore per realizzare il quadro <u>non è quello della realtà</u>, ma corrisponde a come egli percepisce la realtà. Non sappiamo il motivo preciso di questa scelta cromatica, perché non viene mai spiegata in modo dettagliato. Non ci viene detto "perché in blu" o "perché in giallo." È una questione soggettiva: il pittore potrebbe esprimere, ad esempio, che sua moglie gli appare così, oppure che l’aria che la circonda evoca per lui una visione che precede la realtà oggettiva, filtrata attraverso la sua sensibilità artistica.



Il collezionista russo **Sergej Ščukin** commissionò queste opere per decorare la sua residenza, considerate le loro grandi dimensioni. L'intento era che le opere fossero in pendant con un'altra opera intitolata "La Musica". Da un lato, i personaggi e i colori cromatici rappresentano simbolicamente la musica, mentre dall’altro raffigurano la danza. In un'opera, i personaggi suonano, nell'altra cantano, creando un insieme armonico e complementare.  
Queste opere evocano un contesto mitico in cui si celebra una vita perfettamente integrata nella natura, caratterizzata dal piacere di vivere in armonia con essa. È per questo che, sia nella musica che nella danza, troviamo tre colori principali: verde, blu e rossastro. Questi colori simboleggiano gli elementi fondamentali della creazione. Invece di rappresentare la ricchezza naturale con fiumi, laghi o prati, l'artista sceglie di ridurre la natura alla sua essenza. Il verde rappresenta il prato e tutto ciò che cresce sulla terra; il blu simboleggia l'acqua e la vita marina; il rosso, simile all'argilla, è il colore che richiama la vita stessa.  
Quello che Matisse vuole rappresentare è una danza sfrenata. Una danza che forma un giro tondo, che non però non si chiude. Un circolo dove forse potremmo immetterci anche noi. Una danza di armonia e di immersione nella musica. I due elementi, i colori caldi come il blu e il verde, creano un contrasto armonico.

<table width=100%>
<tr>
	<td width=65%>  <img src="https://fisicarteblog.wordpress.com/wp-content/uploads/2020/01/stanza-rossa11.jpg">La stanza rossa, 1908, olio su tela, 180x220cm</td>
	<td width=50%>Rosso colore predominante. Grande effetto di bidimensionalità che confonde l’osservatore. Sono presenti i tre colori primari che costituiscono l’interno della stanza. Altri colori, più freddi, rendono invece evidente il passaggio di profondità tra esterno e interno. 
In questo dipinto, l'artista applica con precisione la sua teoria dei colori, utilizzando i colori primari per creare un contrasto tra l'interno e l'esterno. 
</td>
</tr>
</table>

All'interno, predominano i toni caldi, che evocano il calore, la passione e l'intimità della vita domestica. L'artista vuole trasmettere sentimenti di affetto e familiarità, come quelli che legano Ščukin ai suoi ospiti. I colori freddi, invece, rappresentano l'esterno, qualcosa di più distante o potenzialmente perturbante per la serenità della vita domestica.
All'interno della scena, prevalgono colori come il rosso, il giallo della paglia della sedia, i grandi frutti e un'ampolla contenente un liquido giallo, insieme a un vaso di fiori e altri elementi. La cameriera apparecchia la tavola, contribuendo a creare un senso di profondità con il gesto della mano che si appoggia alla piccola alzatina. All'esterno, i colori freddi e i ghirigori decorativi accentuano questo contrasto, simbolizzando una tensione tra il calore della casa e le influenze esterne. 



