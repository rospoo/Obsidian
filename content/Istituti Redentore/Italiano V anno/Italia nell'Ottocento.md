Il sud Italia era ancora assolutamente arretrato, caratterizzato da un’agricoltura di tipo feudale, che aveva impedito uno sviluppo economico legato alla crescita della classe borghese. Il modello latifondista, predominante in questa zona d’Italia, contribuiva a una situazione di impoverimento, che favoriva il sorgere di un fenomeno di migrazione interna, con spostamenti dal Sud verso il Nord.

**Soluzioni**: la Destra storica cominciò a lavorare per unificare il Paese dal punto di vista istituzionale e culturale, attraverso la **piemontesizzazione**, ossia l’estensione delle leggi del Regno di Sardegna in tutta la penisola. Tra queste leggi vi erano:

- l’obbligo scolastico,
- la leva obbligatoria.

Questi aspetti si riflettono nei romanzi di Verga. In particolare, la leva obbligatoria, fortemente sentita al Sud, incontrò difficoltà di applicazione, mentre il sistema fiscale esteso su tutto il territorio andò a incidere pesantemente sulle famiglie del Sud. Le tasse furono percepite come particolarmente vessatorie, in particolare quella sul nascituro (una tassa su tutto ciò che veniva prodotto). Tutto questo malcontento contribuì alla nascita del brigantaggio.

**Dal punto di vista culturale**:  
Nel periodo del Positivismo, la base filosofica che alimenta il naturalismo e il verismo è proprio il Positivismo, che diventa anche il filo conduttore della classe borghese.  
Il Positivismo nasce in Francia a metà dell’Ottocento, in un clima di estremo ottimismo e fiducia, alimentato dal progresso tecnologico e scientifico. In questo contesto, viene teorizzato prima da **Sensimon** e poi da **Comte**. Il Positivismo nutre grande fiducia nel progresso della scienza e considera le epoche umane come fasi di progresso continuo.  
Il Positivismo non si interroga sull’origine o sul fine delle cose, ma sul “come” e non sul “perché”. Si concentra sulla realtà e sulla ricerca delle leggi che regolano i fenomeni attraverso la sperimentazione scientifica, considerata dai positivisti l'unico metodo possibile.

**Conseguenza diretta**: poiché il metodo scientifico è l’unico valido, esso deve essere applicato in tutti i campi. Pertanto, anche allo studio dell’uomo e della società, dove si devono individuare i meccanismi che regolano il loro funzionamento. Parlando dell’uomo, si intende non solo il corpo, ma anche la mente: psicologia, idee, sentimenti. Per quanto riguarda la società umana, ossia i rapporti che regolano le relazioni tra gli individui, anche in questo caso il metodo scientifico deve essere applicato per comprendere i comportamenti e come essi portino a determinati risultati. È infatti in questo periodo che nasce la sociologia, che si propone di studiare i comportamenti umani e le relazioni sociali.

Comte, in particolare, considera la sociologia come la scienza più alta in assoluto, con lo scopo di studiare la società per migliorarla e riorganizzarla sulla base di principi fondamentali. La sociologia non è solo una scienza teorica, ma anche una disciplina con finalità pratiche e concrete.

Il pensiero positivista nasce anche da altri pensatori e subisce influenze diverse, che contribuiscono ad arricchirlo e a diffonderlo in vari ambiti. 

**Darwin**: le specie si adattano e prevalgono su quelle meno forti. Questi caratteri vengono trasmessi e ereditati.

Questa teoria, che Darwin applica alle specie animali, viene estesa da **Spencer** anche alla società umana.  
Il **naturalismo** ha come scopo quello di indagare l'individuo e l'uomo nella realtà, utilizzando il metodo scientifico.  
Nelle azioni dell'uomo, nei suoi sentimenti e anche nei suoi prodotti artistici, si possono individuare tre ordini di fattori che li influenzano:

1. La razza;
2. L'ambiente, cioè il contesto sociale in cui vive;
3. Il momento, ossia le circostanze storiche, quindi ciò che accade.

Questi fattori agiscono sull'uomo e danno origine a ciò che l'uomo compie, pensa e produce.

Nonostante fosse un secolo di grandi tensioni, guardando al periodo successivo, caratterizzato dalle grandi guerre, questo momento viene comunque considerato come la _Belle Époque_.

**In Italia**:  
L'Italia si trovava in una condizione di grande analfabetismo, con circa l'80% della popolazione analfabeta e alcune zone del Sud che raggiungevano punte del 90%. Per contrastare questo fenomeno, furono promulgate leggi specifiche. Vennero distinti i tipi di scuole: le istituzioni tecniche e quelle classiche. Tuttavia, nonostante questi tentativi legislativi, l'obbligo della scolarizzazione elementare procedeva molto lentamente, anche perché non erano previste gravi pene per i trasgressori. Si fece comunque un impegno serio per alfabetizzare i cittadini, anche attraverso l'introduzione dell'educazione civica. Un tema importante della cultura italiana dell'epoca era non solo aumentare il tasso di alfabetizzazione, ma anche cercare di sviluppare una cultura nazionale comune.

Un altro problema che l'Italia si trovava ad affrontare era quello della lingua. In questo periodo, **Manzoni** caldeggiava la nazionalizzazione del toscano come lingua nazionale, e si arrivò progressivamente a una proposta di uniformità della lingua italiana. Questo processo venne favorito dalla leva obbligatoria, che, paradossalmente, contribuì positivamente alla diffusione della lingua, poiché i soldati erano obbligati a comunicare tra loro in italiano. Questo fu uno dei fattori che aiutò la comunicazione e l'unificazione linguistica.

Un altro fattore fondamentale fu l'ampliamento della stampa e dei giornali periodici. I giornali, che cominciavano a circolare su un mercato nazionale, favorirono la diffusione della lingua italiana in tutto il territorio. Altri elementi importanti furono la diffusione della radio e, successivamente, della televisione. Questi mezzi di comunicazione di massa contribuirono in modo determinante non solo al processo di alfabetizzazione, ma anche all'unificazione linguistica del Paese.

